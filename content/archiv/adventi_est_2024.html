<h2>Ádventi est</h2>

<p>
„Tekintetem a hegyekre emelem: Honnan jön segítségem?” (Zsolt 121) -
ezzel a zsoltársorral kezdte áhítatát Szemerei János a budakeszi
evangélikus gyülekezet adventi estjén december 13-án. A hegyek sokszor
voltak „tanúi” Isten megjelenéseinek. Olyan alkalmak voltak ezek,
amikor az ember titokzatos módon mégis találkozhatott a láthatatlan
Istennel. Érdekes párhuzamot vont a mesék üveghegyeivel, amik
átlátszóságukkal sejteni engedik mindazt, ami mögöttük van. Így
sejthetünk meg mi is valamit Istenből, aki ott van életünk minden
dolga mögött. Ezt követően gyülekezetünk énekkara szolgált Mechler
Anna vezetésével, majd püspök úr képes beszámolóját
láthattuk-hallhattuk az Athos-félsziget „szent hegyéről”, a monostorok
titokzatos világáról. Végül a terített asztal mellett folytatódott a
beszélgetés.
</p>

<figure>
    <img src="img/cikk/athos.jpg" width="80%" alt="a Szimonopetra monostor az Athos-félszigeten" />
    <figcaption>kép forrása: internet</figcaption>
</figure>
