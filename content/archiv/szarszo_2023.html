<h2>Elköteleződtünk</h2>
<h3>Gyülekezeti hétvége Balatonszárszón</h3>

<div style="display: grid; grid-template-columns: repeat(2, 1fr); grid-template-rows: 1fr; grid-column-gap: 2vw;">
    <a href="https://budakeszi.lutheran.hu?hely=galeria&album=48"><img src="img/galeria/balatonszarszo_2023/IMG_1880.jpg" width="100%" style="grid-area: 1 / 1 / 2 / 2;"></a>
    <div style="grid-area: 1 / 2 / 2 / 3;">
        <img src="img/cikk/NEA_ME_BGA logo.png" width="100%">
        <div style="font-size: 1.2vw; margin-top: 1em; text-align: center; font-family: sans-serif;">
            Megvalósult a Magyar Kormány támogatásával.
        </div> 
    </div>
</div>

<p>
Gyülekezetünk életének mindig nagyon várt eseménye a balatonszárszói
hétvége, ahol korosztályi határok nélkül családosan vagy anélkül bárki
részt vehet és jól érezheti magát.
</p>
<p>
    Ebben az évben témánk a Magyarországi Evangélikus Egyház tematikus
    évéhez kapcsolódó „Konfirmáció és elköteleződés” volt. Nem véletlen a
    témaválasztás, hiszen egy régi hagyomány, a konfirmáció szokása sok
    kérdést vet fel lelkészekben, teológusokban, gyülekezeti tagokban
    egyaránt. Választ kell adnunk a konfirmációra készülőknek is: mire
    hívjuk meg őket?  Az elköteleződés ettől elvonatkoztatva is fontos
    téma, hiszen össztársadalmi jelenség, hogy az élet minden területén
    átértékelődik az elköteleződés fogalma.
</p>
<p>
    Meghívott vendégünk, Cselovszky Ferenc Deák téri lelkész vezetésével
    jártuk körül a fenti kérdéseket, s éltük meg az úrvacsorai
    istentisztelet mély közösségét. Áhítatokat lelkészeink: Dr. Lackner
    Pál és Lacknerné Puskás Sára tartották.
</p>
<p>
    Az előadással párhuzamosan hitoktatóink, Harangozó Katalin, Thamm
    Edit, Kiss Zsuzsa, Puskás Éva vezettek kézműves foglalkozást a
    gyerekeknek. Színes esti program volt Dr. Fabiny Tibor: Shakespeare
    könnyedén c. előadása. Az elmaradhatatlan kirándulás célpontja ezúttal
    a kötcsei alkotóház volt, ahol betekintést nyerhettünk az ottani
    alkotómunkába, gyönyörködhettünk az elkészült kézműves termékekben,
    majd egy kiadós erdei kör után tértünk vissza Balatonszárszóra.
</p>
<p style="font-style: italic;">
    Lacknerné Puskás Sára 
    <br>
    lelkész
</p>
<p>
    <a href="https://budakeszi.lutheran.hu?hely=galeria&album=48">Képek</a>
</p>
