<a name="17"></a>
<h2>Templomi hangverseny 2022.08.06</h2> 
<img src="/img/galeria/fuvola_koncert/IMG-6937.JPG" alt="" width="50%" class="aktualis_img">


<p>
Augusztus 6-án a Budakeszi Evangélikus Egyházközség és a Budakeszi Evangélikus
Templomért Alapítvány útjára indította a <a href="?hely=esemeny&cim=kultur%C3%A1lis_estek">Budakeszi Evangélikus Kulturális Estek</a>
című programsorozatát. A rendezvények között lesz zenei est és kiállítás,
irodalomtörténeti előadás és templomismertetés is.
</p>

<p>
A legelső, vasárnapi alkalmon egy nem mindennapi anya-lánya koncertet
élvezhettek az evangélikus templomba látogatók. Móré Irén fuvolaművész és
Szebik Borbála orgonista adott elő barokk és kortárs darabokat. A nyárközépi
időpont és a kánikula ellenére szép számú közönség gyűlt össze az esti fél
nyolcas kezdésre. Lacknerné Puskás Sára köszöntőjével és rövid áhítattal indult
az alkalom, utána pedig megszólaltak az orgona és a fuvola hangjai. Móré Irén
minden darabot lényegre törő, könnyed ismertetéssel vezetett be, zeneszerzőkről
és zenedarabokról is fontos információkhoz jutott a közönség. A főszereplő
természetesen a zene volt, csodálatos dallamokat és előadást élvezhettünk egy
órán keresztül. A programot szeretetvendégség zárta, a szabadban, az árkádok
alatt lehetett pár falat mellett régi és új ismerősökkel beszélgetni, az
előadóknak pedig köszönetet mondani a szép estéért.
</p>

<p>
További képek a <a href="?hely=galeria&album=42">galériában</a>. 
</p>
