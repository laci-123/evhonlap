<h2>Orgonahangverseny 2022.09.01</h2> 
<img src="/img/galeria/finta_hangverseny_2022/IMG_2484.jpg" alt="" width="50%" class="aktualis_img">


<p>
Szeptember 3-án, kellemes kora őszi alkonyatkor érkezett újabb állomásához a Budakeszi Evangélikus
Kulturális Estek című programsorozat. A mostani alkalommal Finta Gergely orgonaművész
hangversenyét élvezhette az evangélikus templomban összegyűlt szép számú közönség. Jelentős esemény
volt ez azért is, mert a templom felszentelésének első évfordulójáról emlékeztünk meg; akkor szintén
Finta Gergely szolgált orgonajátékával. A mai hangverseny címe Buxtehude és Bach volt, a két
zeneszerző művei szólaltak meg, a két rész között pedig dr. Lackner Pál áhítata segítette az elmélyülést. A
koncert után „friss hagyományként” a templom előtti oszlopok tövében, gyertyafény mellett lehetett pár
falatot fogyasztani és egy jót beszélgetni. Hamarosan jön a következő alkalom is, hiszen a gyülekezet
csatlakozott az országos Ars Sacra rendezvényhez is, amelynek a megnyitójára szeptember 18-án kerül
sor.
</p>

<p>
További képek a <a href="?hely=galeria&album=43">galériában</a>. 
</p>
