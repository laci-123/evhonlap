<h2>Ingeborg Midttømme püspök látogatása</h2>

<div style="display: flex; flex-direction: row;">
    <img src="img/cikk/norveg.jpg" width="50%" alt="" style="flex: 1 1 0;">
    <div style="flex: 1 1 0;">
        <img src="img/cikk/allami_logok.png" width="100%">
        <div style="text-align: right; font-size: 1.3cqw;">
            Megvalósult a Magyar Kormány támogatásával.
        </div>
    </div>
</div>

<p>
Szeptember utolsó hetében az Északi Evangélikus Egyházkerület vendége
volt az a norvég delegáció, melyet Ingeborg Midttømme, Møre
Egyházkerület püspöke vezetett. Egyházunkban ennek a tematikus évnek a
vezérgondolata: “Konfirmáció és elköteleződés”. Ennek jegyében szakmai
konferenciát tartottak az Evangélikus Hittudományi Egyetemen, ahol
előadások hangzottak el a konfirmációval kapcsolatos, Európa több
országában végzett kutatások eredményeiről, valamint komoly
tapasztalatcsere is történt a témában a két egyház képviselői
között. Vasárnap a delegáció tagjai különböző magyarországi
gyülekezeteket látogattak meg, ennek keretében érkezett hozzánk a
püspök asszony és Fabiny Tamás, egyházkerületünk püspöke. Aktuális
hangsúllyal szólalt meg az igehirdetésben és az imádságban a vasárnap
üzenete János evangéliumának 17. fejezetéből: “Hogy mindnyájan egyek
legyenek”. Jézus imádságának ehhez a sokat idézett sorához fűzött
gondolatok most a két testvéregyház közösségére és a Hegyi-Karabahból
menekülni kénytelen keresztyének iránti szolidaritásra irányították a
gyülekezet figyelmét.
</p>

<p>
    <a href="https://budakeszi.lutheran.hu/?hely=galeria&album=52">Képek</a>
</p>
