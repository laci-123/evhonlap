<a name="3"></a>
<h3>Világ Imanap 2016</h3>

<a href="?hely=galeria&album=14" class="link_box">
    <img src="img/galeria/vilagimanap_2016/Thumbnails/DSCN4897.png" alt="">
    <span>
    Képek
    </span>
</a>

<p>
A  Világ Imanapot idén március 4-én tartottuk. A témát és anyagot a
Kubai Imanapi Bizottság állította össze, melynek témája a kubai
asszonyok és gyermekek helyzete. Alapja: "Fogadjátok be a gyermekeket,
mert ezzel engem fogadtok be".
</p>
<p>
Az összeszokott kis ökumenikus közösség néhány új taggal bővülve, nagy
lelkesedéssel készült az alkalomra. Elosztottuk a feladatokat, és szorgal-
masan tanultuk a különös hangulatú- ritmusú kubai egyházi énekeket.
Helyi ételek, sütemények receptjeit kutattuk, és az alkalomra sikeresen
el is készítettük.
</p>
<p>
Március 4-én este megtelt a Metodista Templom az érdeklődőkkel, akik
velünk együtt imádkoztak, énekeltek a kubai gyermekekért. Az est folyamán
elhangzott egy tartalmas, érdekes országismertető, kivetített képekkel
kísérve. Asszonyok, fiatal lányok beszéltek sorsukról, helyzetükről, hitük
megéléséről.
</p>
<p>
Az alkalom a Krisztustól tanult imádság közös elmondásával zárult.
</p>
<p>
Nagyon jó hangulatú volt ezután az agapé, ahol kubai finomságokat
ehettünk, sokat beszélgettünk, új ismeretségeket kötöttünk. Örültünk
annak, hogy minden évben többen érdeklődnek, és jönnek közénk.
</p>
<p>
A következő évben is szeretettel várunk mindenkit, aki velünk együtt 
szívesen imádkozik egy-egy ország asszonyaiért.
</p>
<p style="text-align: right">
    <i>Urbán Lajosné</i>
</p>