<h3>Evangélikus hitoktatás</h3>

<p>
    Kedves Érdeklődők!
</p>
<p>
    Budakeszin, Budajenőn, Pátyon és Telkin hárman végezzük az iskolai
    hitoktatást: Lacknerné Puskás Sára evangélikus lelkész, Harangozó
    Katalin és Thamm Edit hitoktatók. Az „oktatás” szó helyett
    szívesebben használjuk a „hitre vezetés” kifejezést. Mindezt
    türelmesen, a gyerekek érdeklődését, nyitottságát figyelembe véve
    tesszük. Fontosnak érezzük, hogy a gyerekek „tananyag” helyett
    válaszokat kaphassanak az őket foglalkoztató kérdésekre a
    világról, az emberi kapcsolatokról, önmagukról, és természetesen
    Istenről. Eközben tanulják meg saját véleményüket, látásmódjukat
    is megfogalmazni. Az elsősöknek szóló tankönyv címe is mutatja:
    értékeket, „kincseket” szeretnénk együtt felfedezni a minket
    körülvevő világban, az emberi létben, Isten és ember
    kapcsolatában. Az etikai nevelés alapja, hogy értékrendünk, emberi
    magatartásunk legyen Isten megtapasztalt szeretetére adott pozitív
    felelet.  A témák feldolgozása a Biblia tanítására
    épül. Módszereink játékosak, gondolkodtatóak, kreatívak.
</p>
<img src="img/cikk/hitoktatas.jpg" width="400em">
<p>
    Milyen az evangélikus hittan gyerekek és szülők szerint? Kattints a szövegbuborékokra!
    <a href="https://evangelikus-hittan.netlify.app/">https://evangelikus-hittan.netlify.app/</a>
</p>
<p>
    A keresztség vagy egyháztagság nem feltétele az evangélikus hittan
    választásának. Aki mégis gyülekezeti kapcsolatot is keres, illetve
    a fentiekkel kapcsolatban kérdése van, itt talál a Budakeszi
    Evangélikus Egyházközségről információkat:
    <a href="https://budakeszi.lutheran.hu/">https://budakeszi.lutheran.hu/</a>
    A Magyarországi Evangélikus Egyház tájékoztatója a hitoktatásról:
    <a href="https://hitoktatas2.lutheran.hu/">https://hitoktatas2.lutheran.hu/</a>
</p>
