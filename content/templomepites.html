<article class="content">
<br>
<br>
<h2 style="text-align:center;">Templomépítés</h2>

<p>
Egy éve, helyeztük el tervezett templomunk alapkövét. Azóta a telek tényleges használatba vételéhez
szükséges hosszas adminisztratív folyamat zajlott. Ez év őszére érkeztünk el oda, hogy az építés lassan
kivitelezési szakaszba léphetne. A költségek döntő hányadát a két évvel ezelőtt a Magyarországi
Evangélikus Egyháznak templomunk felépítésére juttatott állami támogatás fedezi. Akkor ez a teljes
megvalósításra elegendő lett volna, a tervekhez képest azonban jelentős építőanyag drágulás következett
be.
</p>
<p>
Felügyelőnk, egyben a templom tervezője, Benczúr László mindent megtesz a költségek csökkentése
érdekében, ugyanakkor nagyon fontos, hogy a gyülekezet is fel tudjon mutatni saját erőt. Ez nem csupán
pénzügyi kérdés. Hiszen egy templom több, mint egy nagy beruházás. Isten ajándéka az a hely, ahol a
Vele való találkozás igényével gyűlnek össze a Benne hívők. Nem mindegy tehát, hogy valóban
szívügyünk-e a templom elkészülése, keressük-e ebben Isten akaratát, és megtesszük-e mindazt, ami
rajtunk áll.
</p>
<p>
Ennek érdekében alapítványunk, a Budakeszi Evangélikus Templomépítésért Alapítvány, több fórumon
adománygyűjtést szervez. Az alábbiakban olvashatják az erre vonatkozó felhívást.
</p>
<p>
Az adománygyűjtés híréről a helyi és a környező sajtóban megjelennek felhívásaink, valamint
bemutatkozunk a december 1-i Budakeszi Jég és Fényfesztiválon is.
</p>

<div style="border: 1px solid black; text-align: center; padding: 10px;">
<b>A Budakeszi Evangélikus Templomért Alapítvány honlapját <a href="http://www.evangelikustemplom.hu">ide</a> kattintva érheti el. </b>
</div>

<iframe src="/img/cikk/templom_alapitvany.html" width="100%" frameborder="0" scrolling="no" onload="resizeIframe(this)"></iframe>

</article>
