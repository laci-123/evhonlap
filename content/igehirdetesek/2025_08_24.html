<h3>Igehirdetés 2025.08.24.</h3>
<h4>Énekek: 460/1-2.6.; 9; 449; 323; 305; 13</h4>
<h4>Lekciók: 1Kor 12,1-11; Lk 19,41-48</h4>
<h4>Textus: 2Móz 19,1-8</h4>

<p>„Hogyan találok irgalmas Istent?” - ismerjük jól az egyháztörténetből
Luther Márton tépelődő kérdését. És talán ismerjük a saját életünkből
is. Hiszen melyikünk ne szorulna Isten irgalmára erőtlen időszakokban,
betegségben, félelemben, nehéz döntési helyzetekben, túlterheltségben,
tanácstalanságban, lelkiismereti kérdésekben, testi vagy lelki
szenvedések súlya alatt, de még az átlagos napokon is. Izrael népe az
egyiptomi szolgaság idején gyötrelmei közepette ugyancsak rászorult
Isten irgalmára. Azt olvassuk a fejezet elején: „Sóhajtoztak és
kiáltoztak, és a szolgaság miatti segélykiáltásuk feljutott Istenhez.”
Pedig a sóhajtozásuknak nem is volt kifejezett címzettje, csak úgy
kiáltottak bele a világba. Talán nem is a gondolat, csak a fájdalom
beszélt belőlük. De Isten meghallotta ezt a kiáltást, az irgalmas Isten
talált rájuk. Elkészítette a szabadulás útját, és elküldte Mózest, hogy
aztán elinduljanak. Ez volt az exodus, a kivonulás. Ismerve a
történetet, tudjuk, hogy nem valami diadalmenet, vagy vidám kaland volt
ez az út. Sőt, időnként azt is érezhetjük, hogy egyik szenvedésből a
másikba jutottak. A szolgaság szenvedését a menekülés, üldözöttség,
bizonytalanság, éhség és szomjúság, otthontalanság rettenetére
cserélték. Ennek tükrében egyszercsak úgy érezték, inkább visszavágynak,
miért is indultak el, ott legalább biztos volt, ami volt: az otthonuk,
az ételük, a munkájuk … igaz, egyúttal a szenvedés és megaláztatás is,
de ennek az emléke talán halványult is közben. Egy mondás szerint:
„Egy éjszakába tellett Istennek kihoznia Izráelt Egyiptomból,
viszont negyven évbe tellett Egyiptomot kihozni Izráelből." Mert a
szabadság nehéz feladat, hiszen lényegesen több felelősség hárul a
szabad emberre, mint a szolgára. A szabad embernek tudnia kell
tájékozódni, dönteni, kockázatot vállalni, küzdeni. Amikor a sas
megtalálja párját, magasan egy sziklán kemény ágakból fészket
raknak. A fészek meglehetősen merev, az ágak között nagy távolságok
vannak ezért tépkednek magukból pelyheket és a tollakat, amivel
kibélelik. A fiókákat itt óvják, gondozzák. Amikor eljön a kirepülés
ideje, a szülők kiütik a fészekből az összes tollat ​​és pihét, míg csak
egy merev ágkeret marad. Ez már nem az a kényelmes fészek. Majd
repülésre kényszerítik őket. Anya leül néhány méterre és halat eszik, de
neki nem ad, ezért kénytelen elindulni. Apa őrzi, ha zuhanna, alá repül
és felfogja. Majd elvezetik a hal lelőhelyéhez is, hogy maga tudja
megszerezni az élelmét. Nem véletlen, hogy annyiszor fordul elő a
Szentírásban ez a kép: az Úr sasszárnyon hordozza övéit. Ez pedig nem
babusgatást jelent, hanem azt, hogy eljön a hitben felnőtté válásunk
pillanata, amikor Isten úgy határoz, hogy kivezet minket a kényelemből a
szabadságra, tágas térre, küzdelmes, de mégis felemelő útra. Talán
kisebb-nagyobb mértékben mindenkinek megvan a maga Egyiptoma, amit el
kell hagynia. Lehetünk körülmények, rossz beidegződések, sokféle
nehézség rabjai - talán még önmagunk rabjai is. Lehetnek egyszerűen
élethelyzetek is, amelyek nem traumatikusak, de szükségszerűen új
feladatok elé állítanak minket, elmozdulásra késztetnek. Isten
szabadságra teremtett bennünket, és megtalál irgalmával, indulásra
bátorít. Varga Gyöngyi a “Nomád teológia” c. könyvében egész fejezetet
szentel annak, milyen fontos mozzanata a pusztai vándorlásnak, hogy nem
lehet visszamenni Egyiptomba. A Vörös tenger szétnyílt, majd bezárult,
előre kell haladni. Az egyiptomi húsos fazekak idővel megszépült emléke
olyan, mint a sasfióka hasztalan fészek-keresése. Ha visszatér, ha
elutasítja a szabadságot, alkalmatlanná válik az életre. Isten
szabadítása olykor fájdalommal jár. Ha a kényelmet választjuk,
elutasítjuk a szabadságot, és azt, hogy Isten elvezessen minket addig a
célig, teljességig, amire az életünket szánta. A sas éles szeme, de még
inkább a Szentlélek világossága kell ahhoz, hogy megítéljük, mi az a
bántó fájdalom, amitől meg kell szabadulnunk, és mi az, ami olyan, mint
az izomláz, amit a kemény edzéstől érez az ember, de javára van. Isten
ebben is gondoskodik rólunk. Pál apostol így tanúskodik erről: „Emberi
erőt meghaladó kísértés még <em>nem</em> ért <em>titeket</em>. Isten
pedig hűséges, és <em>nem</em> <em>hagy</em> <em>titeket</em>
<em>erőtökön</em> <em>felül</em> kísérteni; sőt a kísértéssel együtt el
fogja készíteni a szabadulás útját is, hogy el bírjátok azt viselni.”
(1Kor 10,13)</p>
<p>Amennyire a gyötrelmes megpróbáltatásokra gondolunk első ízben az
exodus szót hallva, annyira megindító Isten gondoskodása az út során.
Türelemmel helyt ad a nép panaszának, amikor éhesek, szomjasak. Az előző
fejezetben arról olvasunk, hogy Mózest meglátogatja az apósa. Mint egy
szupervízor, úgy segíti a nehéz vezetői feladatában: elhozza Mózes
családját látogatóba, tanácsolja, hogy ossza meg a vezetés terhét
másokkal, koncentráljon az át nem ruházható feladataira. “Akkor te is
helyt tudsz állni, meg ez az egész nép is békességben mehet vissza a
helyére.” Ilyen megbékélten vezette Isten őket a Sínai hegyhez, hogy
kijelentse a Tízparancsolatot.</p>
<p>Ezek a parancsolatok az Ő kiterjesztett sasszárnyai mindannyiunk
életében. Azt üzenik: repülj, szárnyalj szabadon, de ne zuhanj le.
Milyen természetellenes volna, ha egy sasfióka zuhanás közben kitérne az
őt felfogni érkező apja elől! Az ember mégis hányszor megkerüli Isten
törvényét!</p>
<p>Pedig Isten gyengéd szeretete mutatkozik meg már abban is, ahogy
felkészíti a törvényadásra az övéit. Letáboroznak, megpihennek,
elmagyarázza, megvárja a választ, hogy megértették. Törvényével a
szabadság fájdalmának sebeit gyógyítja. Amikor kihívások elé állít,
amikor ismeretlen útra indít, amikor mindenütt csak a puszta vesz körül,
nem látszik a cél, akkor is jelen van, nem téveszt szem elől, nem
engedi, hogy eltévedjünk, vagy feladjuk. Egy a dolgunk: hogy elfogadjuk
a segítségét. Ha pedig megérkeztünk, két dolgot nem szabad elfelejteni:
a hálánkat felé, hogy megőrzött, megerősített az úton, hogy ne csak a
jajkiáltásaink jussanak el hozzá, hanem élő kapcsolatban maradjunk vele,
az életünk forrásával és fenntartójával. Másrészt nem szabad
elfelejteni, sőt, kell, hogy bennünk éljen az, hogy honnan jöttünk, s mi
ennek a szemléletet formáló tanulsága. Varga Gyöngyi: „Ez a különös
kettősség: a feledés és az emlékezés feszültsége … Amikor Izrael úton
van "elfelé" Egyiptomból, nem szabad erre az országra emlékeznie. A
vágyak, kívánságok, amelyek vissza-vissza húzzák, a húsos fazekak
idealizált álomképei tiltott ikonok, bálvány képek, amelyektől el kell,
hogy forduljon. Ellenkező esetben minden marad a régiben, és mindenki
végérvényesen ott marad a szolgaság házában. … Amikor Izrael már
hazataláltonnantól viszont kötelező: az otthon földjén minden a múlt
kontrasztjaként létezik, és kap értelmet.” A</p>
<p>Amikor arra gondolunk, hogyan értelmezte Jézus a törvényt a szeretet
szemszögéből, tanítva, hogy ne csak formálisan, hanem bőven betöltve
tartsuk meg azt, akkor láthatjuk, hogy itt van ennek a gyökere, a
kezdeteknél. HIszen a Tízparancsolat Isten irgalmának a megfogalmazása.
EZ a mi ajándékunk is. Amikor megtartjuk, amit elvár tőlünk, akkor nem
elég a kényszerű engedelmesség, hanem a szívünkbe írja a törvényt Isten
irgalmának tapasztalata. A keresztyénségünk sem lehet ettől fogva csupán
jelszó, büszkén vállalt identitás, hanem sokkal több annál: megharcolt,
mégis ajándékba kapott hit, ami szabaddá tesz az őszinte, önazonos,
hiteles életre.</p>
<p>szolga voltál - ez értelmezi a törvényeket. irgalom</p>
<p>8 alkalommal kérte M ózes a fáraót, 8 alkalommal ment fel a
hegyre</p>
<p>Jób „Csak hírből hallottam rólad, de most saját szememmel láttalak.”
(42,5)</p>
<p>Istennel kettesben lenni - magas hegyre feljutni, időt tölteni,
hallgatni, elfogadni amit ad</p>
<p>Törvény: nem szokták szavazásra bocsátani, hogy megtartják-e -
kötelező</p>
<p>Isten azonban az együttműködő elköteleződésünkre számít, vár,
igényli</p>
<p>Hogyan találok irgalmas Istent?</p>
<p>Hogyan találom meg egyáltalán Istent?</p>
<p>Hol van, amikor a pusztában visz az utam? Jelentkezik, vagy
lehetséges-e keresni? Itt áll a hátam mögött? (J.A. ; Kr. Dani)</p>
<p>hol vagy hogyan? Kézzelfogható, vagy belső úton járok? Szükségem van
megfogható bizonyosságra, meg is adja. - manna, Vörös tenger. Milyen
fura, hogy mégsem győz meg mindenkit és mindörökre. ÚSZ is ilyen
példákat hoz.</p>
<p>Szükséges a folyamatos kapcsolat és a cselekvés, az úton járás.</p>
<p>„Tudod, hogy egy sas tojó hogyan választ apát sasfiókáinak? Nagyon
érdekes dolgot csinál… letör egy gallyat egy fáról vagy bokorról, a
csőrébe veszi, magasra emelkedik, és ezzel a gallyal körözni kezd. A
sasok elkezdenek repülni a nőstény körül. Aztán ledobja ezt az ágat, és
az egyik sas felkapja ezt az ágat a levegőben, és odaviszi a tojóhoz -
nagyon óvatosan, csőrtől csőrig. A sas fogja ezt az ágat, és újra
ledobja. És a hím újra elkapja és elhozza. És így ismétlődik
sokszor-sokszor. Ha mindezen ismétlődő ágdobások során a sas minden
alkalommal felveszi, akkor a tojó választja, és párosodnak. Aztán
magasan egy sziklán kemény ágakból fészket raknak. A fészek meglehetősen
merev, az ágak között nagy távolságok vannak - és ekkor az anya és az
apa csőrével elkezdi kitépni a saját magából a pelyheket és a tollakat.
Ezzel a pihével és tollakkal bélelik ki a fészket, eltömítik velük az
összes lyukat, és puhává és meleggé teszik a fészket. Egy ilyen puha és
meleg fészekben a sas tojást rak - egy vagy kettő, ritkán többet. A
sasfiókák megjelenésekor a szülők szárnyaikkal megvédik őket az esőtől,
a tűző naptól, enni és vizet visznek nekik. És most nőnek a fiókák.
Elkezdenek fejlődni a tollak, a szárnyak és a farok erősödik. Végül már
kirepültek, bár még elég kicsik. Aztán anya és apa látja, hogy már itt
az idő... apa leül a fészek szélére, és a csőrével dörömbölni kezd,
kiüti belőle az összes tollat ​​és pihét. Ennek eredményeként csak egy
merev ágkeret maradt meg, amelyet a legelején szőttek és hajtogattak.
Ugyanakkor a fiókák ülnek ebben a szétrázott fészekben. Kényelmetlenek,
kemények, nem értik, mi történt – elvégre anyu és apa régen olyan
ragaszkodó és gondoskodó volt! Anya elrepül valahova, halat fog és leül
a fészektől körülbelül öt méterre, hogy a fiókák lássák. Aztán a fiókái
előtt csendesen enni kezdi ezt a halat. A fiókák a fészekben ülnek,
ordibálnak, csipognak, nem értik, mi történt - elvégre minden más volt
korábban. Anya és apa etette őket, vizet adott nekik, és most minden
megváltozott: a fészek kemény lett, nincs toll és pihe, sőt maguk a
szülők is esznek halat, de nekik nem adnak! Mit kell tenni? Szeretnél
enni! És akkor a fiókák megteszik az első kísérletet, hogy kirepüljenek
a fészekből. Persze ennek a próbálkozásnak az a vége, hogy az ügyetlen,
még mindig képtelen, semmit sem tudó sasfióka kiesik a fészekből és a
mélybe zuhan... majd apa (aki egyszer gallyakat fogott) fejjel alárepül,
elkapja a sasfiókát és visszarakja a kényelmetlen fészekbe. És minden
kezdődik elölről. A fiókák leesnek, és az apa elkapja őket. És a fiókák
között egyetlen sincs megsérülve! És kora ősszel,a sasfióka olyan
mozgásba kezd, amilyet még soha: kitárja oldalirányú szárnyait a
szélben, belezuhan a légáramba, és megteszi első repülését ... És amint
a fióka magától repülni kezd, a szülők magukkal viszik, és megmutatják,
hol található a hal. Ettől a pillanattól kezdve nem hordanak neki
élelmet a csőrükben.”</p>
<p>A sasok így tanítják fiókáikat.</p>
<p>George Morrisontól, újra idéznem kell: Mennyi időbe telik
Istennek megtanítania minket repülni, vagy pedig kismadarak vagyunk, és
nem akarjuk, hogy abajgassanak bennünket?</p>
